<h1>22/03/2022 Giriş Ekranı<h1>

Ulakbim Pardus için kurumlarda giriş ekranlarıyla ilgili problemi çözmek amacıyla bir araştırma yapmam istendi. Giriş ekranı sağlayıcılarını *özelleştirme, şifre yenileme ve şifrenin geçerlilik süresinin dolması* olarak üç ana başlık içerisinde inceledim.

Yapılan ön araştırma sonrası LightDm ve Gdm’in giriş ekranları arasında sorunumuza en uygun çözüm olacağı düşündüm ve bulguları danışmanım ile paylaştım. Yapılan kaynak, zaman ve fonksiyon analizi sonrasında LightDm’in kullanılmasının daha uygun olacağı kararına vardık. Özelleştirme, şifre yenileme ve şifrenin geçerlilik süresinin dolması konusunda aşağıda belirtilen sonuçlara vardık.
- Özelleştirme:

LigthDm ekran sağlayıcıları arasında tema özelleştirmesinin en rahat kullanılabildiği bir seçenek olduğunu gözlemledik. Gtk üzerinden oluşturulan bir tema Python ile entegrasyon sağlanarak kullanılmasına karar kıldık.

- Şifre yenileme:

LightDm kendi fonksiyonları arasında şifre yenileme desteği sunarken, kullanıcıya böylesi bir fonksiyon tanımlanmamış olduğunu gözlemledik. Bu yüzden pam kullanılarak kendi giriş ekranı kodu yazılması düşünüldü fakat maaliyetin yükselmesi ve zaman kaybı açısından LigthDm üzerinden yeniden denenmesinin daha mantıklı olacağına karar verdik. LightDm üzerinden entegrasyon sağlanamaz ise pam üzerinden kendi şifre yenileme fonksiyonlarımızı yazmaya karar verdik.

- Şifrenin Geçerlilik Süresinin Dolması:

LightDm şifre geçerlilik süresini doldurduğunda kullanıcıya bir uyarı gönderdiğini ve kullanıcıyı şifre değiştirmeye zorladığını gözlemledik. Şifre değiştirmek için belirli adımlar uygulanması gerekmekte ama bu adımlar kullanıcı dostu bir şekilde kodlanmamış durumda. Bu sorunu çözmek adına LightDm’in gönderdiği uyarıyı yakalamayı ve kullanıcı dostu bir şekilde şifre değiştirme işlemini gerçekleştirmeye karar kıldık.
